<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nečekané rozhodnutí. Krejčí ukončil kariéru, MS v Praze bude bez něj
       </title>
       <link rel="stylesheet" href="index.css">
        <link rel="website icon"  href="../img/logo.png" >
</head>
<body>


    




    <div class="okraje">
        <h1 class="uvod">IDNES/SPORT</h1>

    <div class="vypln">
    <h1>Nečekané rozhodnutí. Krejčí ukončil kariéru, MS v Praze bude bez něj</h1>
    
       
          
    <p class="datum">1. Prosince 18:40, aktualizováno 19:53, Autor: Jakub Jezbera</p>
        
<p>
    Lákala ho myšlenka, že by si před závěrečným loučením ještě zahrál na domácím světovém šampionátu. Hokejista David Krejčí si vzal čas na přemýšlení. Zdálo se, že si odpočine a do pár měsíců naskočí znovu do hry. Během pátečního večera ale jeho zastupující agentura CMG Hockey přišla s nečekanou zprávou. Sedmatřicetiletý útočník se ze zdravotních důvodů rozhodl ukončit kariéru už na startu prosince.

</p>


<img src="../img/krejci.jpg" alt="krejci">
    
<p>„David k rozhodnutí došel po konzultaci s lékařem. Zranění v dolní polovině těla ho limitují natolik, že se nemůže ani dostat do pořádného tréninku a zátěže,“ stojí v prohlášení agentury. </p>

<br>

<p>Zkušený centr v této sezoně nikde nehrál. Už koncem června hlásil, že si vezme čas na přemýšlení: „Dávám tomu týden, měsíc, pár měsíců... Jestli mi to potrvá do Vánoc se rozhodnout, tak ať, ale budu se udržovat, abych se mohl vrátit poměrně rychle.“</p>


<img src="../img/krejci2.jpg" alt="krejci2">

<p>Jenže poslední podmínku zjevně nešlo kvůli zranění splnit. A tak definitivní verdikt padl nyní.</p>
<br>
<p>Třebaže Krejčího ohromně motivovala vidina účasti na domácím šampionátu: „Na druhou stranu převažují jiné věci, zranění, zdraví,“ připouštěl už tehdy.</p>
<br>
<p>„Když se rozhodnu, že budu pokračovat, tak hlavní důvod by byl poprat se o nominaci na šampionát v Praze. A tím by kariéra definitivně skončila, to je na sto procent,prohlašoval v srpnu.</p>
<p>
Zdroj: https://www.idnes.cz/hokej/reprezentace/david-krejci-konec-kariery.A231201_183812_reprezentace_rou
</p>
</div>
</div>

</body>
</html>